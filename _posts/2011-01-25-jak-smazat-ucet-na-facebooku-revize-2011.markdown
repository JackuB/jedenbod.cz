---
author: JackuB
comments: true
date: 2011-01-25 20:13:55+00:00
excerpt: Jednoduchý návod, jak se vypořádat s mazání účtu na Facebook.com
layout: post
slug: jak-smazat-ucet-na-facebooku-revize-2011
title: Jak smazat účet na Facebooku (revize 2011)
permalink: /1050-:slug.html
categories:
- Bezpečnost
- Internet
tags:
- Bezpečnost
- Facebook
- soukromí
- web
---



Od napsání článku [Jak smazat účet na facebooku](http://jedenbod.cz/42-jak-smazat-ucet-na-facebooku.html) z 9.3. 2009 uběhlo až nezdravě hodně času. Článek je však stále velmi populární ((několik desítek tisíc unikátních návštěv _(mít tady reklamy, kde já už mohl být...)_ )). Sice se na Facebooku tolik věcí nezměnilo, ale i tak si určitě zaslouží revizi.


## Jak na to?


Jedna z věcí, kterou Facebook nezměnil je stále postoj k uživatelům, kteří chtějí odejít. V klasickém nastavení účtu je stále jen ono _Deaktivovat_ aneb _Necháme-si-stejně-všechno_.

_![Deaktivovat účet na Facebooku](http://jedenbod.cz/wp-content/uploads/2011/01/07-570x127.png)_[Přes nápovědu](http://www.facebook.com/help/?faq=13016) se však můžete dostat k jasnému odkazu pro smazání. Postup potom už je jasný:


### [Odkaz pro smazání účtu na Facebook.com](https://www.facebook.com/help/contact.php?show_form=delete_account)




[![Smazání účtu na Facebooku](http://jedenbod.cz/wp-content/uploads/2011/01/01-570x200.png)](https://www.facebook.com/help/contact.php?show_form=delete_account)




Pouhým vyplněním formuláře vše potvrdíte. Účet se na 14 dní _Deaktivuje_ a poté se smaže. Během těchto 2 týdnů se můžete přihlásit, čímž proces smazání zastavíte a vrátí se vám účet se všemi informacemi.





### Co se děje během oněch 14 dnů?


![Deaktivovaný uživatel na Facebooku](http://jedenbod.cz/wp-content/uploads/2011/01/05-300x111.png)Stane se z vás duch. Všechny vaše aktivity zmizí. Nahrané statusy, fotky i komentáře. Nezůstane jediná stopa. I s přímým odkazem skončíte na neexistující stránce. Můžete zůstat jen v záložce _Upozornění_, ale i odtamaď brzy zmizíte.


### Co po vás na Facebooku vlastně zbyde?


Vše, jen to nepůjde vidět. Facebook si uchovává všechny vaše informace. Statusy, fotky, časy přihlášení - zkrátka veškerou aktivitu.


## Jak smazat účet pokud jsem zapomněl heslo?
Jak smazat účet, který se za mě vydává?
Jak smazat účet, který porušuje pravidla?


Ve všech případech je nutné se nejdříve obrátit na podporu Facebooku. Řešení je většinou případ od případu, ale doporučuji nejdříve se obrátit tam. Problémem je, že na odpověď můžete čekat i týdny a někdy se ji ani nedočkáte. Můžete mi [zkusit napsat](http://jakub.jedenbod.cz/#kontakt), pokusím se vám pomoc _(ale nejdříve napište na Facebook a čekejte - stejně vám vždy toto poradím jako první)_.


## Nechci Facebook ani vidět! Jde blokovat?


Naštěstí ano a docela snadno. Pomůže nám blokace v souboru _hosts_. Ve Windows XP/Vista/7 ho najdete ve složce


    C:\Windows\System32\drivers\etc


Soubor _hosts_ nemá koncovku, ale snadno ho otevřete v Poznámkovém bloku _(notepad.exe)_ nebo PSPadu či jiném editoru. Na poslední řádek souboru vložte


    127.0.0.1 facebook.com


Uložte a je to. Soubor funguje ihned - zkuste si potom otevřít stránku www.facebook.com a pokud jste udělali vše správně, nenačte se ((prohlížeč si ji může pamatovat _(může ji mít nacacheovanou)_, zkuste stránku několikrát obnovit pomocí F5)).


## Sociální sítě se mi líbí, ale Facebook ne. Má nějaké alternativy?


Má a není jich málo. Bohužel, málokterá mu zatím může konkurovat ((většinou jsou to ale spíše _systémy _pro sociální sítě, než samotné sítě - [Four Facebook alternative alternatives](http://techcrunch.com/2010/11/25/onesocialweb-appleseed-elgg-insoshi/))), ale existují.


### Diaspora*




[![Diaspora logo](http://jedenbod.cz/wp-content/uploads/2011/01/diaspora_logo.jpg)](https://joindiaspora.com)


[](https://joindiaspora.com)Mladý nadějný projekt [Diaspora*](https://joindiaspora.com) _(česká taky-alfa-verze [vytrus.cz](http://vytrus.cz))._ Můj osobní pocit je, že mnoho konceptů z Diaspory by se mělo stát standartem u sociálních sítí.


## Mám nějaký-další-špatně-předvídatelný problém!


Podělte se v komentářích, pokusím se pomoc. Případně zkuste přečíst [komentáře u původního článku](http://jedenbod.cz/42-jak-smazat-ucet-na-facebooku.html#comments).
