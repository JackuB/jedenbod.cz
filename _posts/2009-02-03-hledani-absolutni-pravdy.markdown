---
published: false
author: JackuB
comments: false
date: 2009-02-03 17:19:17+00:00
excerpt: Před několika dny jsem shlédnul film <a href="http://www.csfd.cz/film/16367-donnie-darko/">Donnie
  Darko</a>. Vážně zajímavý kousek, ale každý kdo ho viděl, mi dá zapravdu, že s jeho
  pochopením to není až tak jednoduché.
layout: post
slug: hledani-absolutni-pravdy
title: Hledání absolutní pravdy
permalink: /6-:slug.html
categories:
- Nezařazené
tags:
- Bible
- Bůh
- Červený Trpaslík
- Donnie Darko
- Film
- Filosofie
- Recenze
---

Před několika dny jsem shlédnul film [Donnie Darko](http://www.csfd.cz/film/16367-donnie-darko/). Vážně zajímavý kousek, ale každý kdo ho viděl, mi dá zapravdu, že s jeho pochopením to není až tak jednoduché. Mimochodem, pokud jste ho neviděli, co nejrychleji to napravte, zažijete velmi zvláštní dvě hodiny. Po posledním záběru ve vás zůstane takový zvláštní pocit prázdnoty, že jste Donnieho nepochopili celou vahou, nebo rovnou vůbec. Strávil jsem pár chvil, ve skutečnosti asi hodinu a půl, uvažováním, než se v mé hlavě zrodilo několik smysluplných výkladů. Vážně jsem chtěl film pochopit. Zeptal jsem se tedy Googlu, až jsem se dostal k [vysvětlení režiséra](http://en.wikipedia.org/wiki/Donnie_Darko#Director.27s_interpretation). Pokud jste ho nečetli, rozhodně to nedělejte. Zapřísahám vás.

[caption id="" align="aligncenter" width="300" caption="Donnie Darko"]![Donnie Darko](http://www.geraldpeary.com/reviews/def/donnie-darko.jpg)[/caption]

Přece jen, několik klíčových slov z vysvětlení významu filmu Donnie Darko režisérem Kellym: _tangentový_ vesmír, _poškozený primární_ vesmír, čtyřdimenzionální konstrukce atd.
Jinými slovy: **hlouposti**. I přes mé skromné znalosti kvantové fyziky, teorie cestování časem a časoprostoru vůbec, mohu bezpečně určit, že se jedná o bláboly. V té samé vteřině pro mne film ztratil své kouzlo. Kouzlo neprobádaného.

Tedy až ke ztrátě iluzí, v tomto případě o tom, že [Kelly](http://www.csfd.cz/reziser/7621-kelly-richard/) je inteligentní režisér, tvořící inteligentní filmy, mě přivedla má _potřeba pravé pravdy_.


## Potřeba pravé pravdy


_Pravou pravdou_ myslím pravdu _absolutní_. Je to pravda, která nepřipouští alternativy a platí pro určitý prvek ve všech místech a v každé době absolutně. Je to taková _božská podstata_, kterou určuje její stvořitel a kterou lidé rádi hledají a také jsou ji schopni najít ve všem. Pokud mají důvod, dokážou strávit hledáním pravé pravdy celý život. Jde jim jen o jednu pravou pravdu, která nepřipouští žádné další výklady. Na mém příkladu s filmem **Donnie Darko** můžeme najít hledání absolutní pravdy v tom, že jsem se nespokojil s vlastním výkladem, ale hledal jsem výklad _oficiální_, chcete-li _pravý_. Režisérův výklad byl něčím nadřazeným a jediným pravým, protože kdo jiný by to měl vědět? A kdo jiný určuje onu pravou pravdu? Pravdu určuje její tvůrce. V případě přírodních zákonů by to mohl být _Bůh (rozuměj Tvorná síla)_ a v případě filmu to bude režisér/scénárista. Se svým výkladem, sic se lišil od výkladu pravého, jsem měl také pravdu, ale jen svou, ne absolutní.

Když už jsem tak zabrousil k Bohu, vzpomněl jsem si na jednu hlášku z Červeného trpaslíka:


> Good evening. Here is the news on Friday, the 27th of Geldof. Archeologists near mount Sinai have discovered what is believed to be a missing page from the Bible. The page is currently being carbon dated in Bonn. If genuine it belongs at the beginning of the Bible and is believed to read "To my darling Candy. All characters portrayed within this book are fictitous and any resemblance to persons living or dead is purely coincidental." The page has been universally condemned by church leaders.
--Newsreader, Better than Life - [Youtube.com](http://cz.youtube.com/watch?v=Ir1-A209boQ)


Hledači absolutní pravdy o vesmíru, často přezdívaní filosofové, jsou uzavřeni ve svých tělech, na jedné malé bezvýznamné planetě a snaží se pochopit, jak to celé funguje. Snaží se pochopit _stvořitele_. Synkrezí mých předchozích zkušeností docházím k tomu, že se jedná pouze o ztrátu času.




  1. Snažit se pochopit celek, pokud jsme uzavřeni v jedné z jeho částí, je nemyslitelné. Je to jako tvrzení, že z krabice od Corn Flakes dokážete vysvětlit fotosyntézu. (_Písnička pro smutné filosofy: [Living in the Box](http://cz.youtube.com/watch?v=ZHt_GzOgjvA)_)


  2. Absolutní pravdu o Vesmíru nám může říct pouze nejvyšší autorita - Stvořitel, chcete-li Bůh, či Tvorná síla. Nejste-li Bůh, nemůžete absolutně vysvětlit podstatu vesmíru a smysl života.


    * a.	Ne, není to [číslo 42](http://en.wikipedia.org/wiki/42_(number)#In_The_Hitchhiker.27s_Guide_to_the_Galaxy)


    * b.	Ne, neví to ani Chuck Norris. Vážně se ho neptejte.





Snažení metafyziků o zodpovězení největší otázky bylo tedy marné.

Ještě štěstí, že se i nadále můžeme držet svých _polo_pravd.
