---
author: JackuB
comments: true
date: 2010-07-09 15:33:16+00:00
excerpt: Jak bude důležitá kreativita a jak moc ji ovlivní naše nástroje.
layout: post
slug: men-exkurz-do-historie-i-budoucnosti
title: Menší exkurz do historie i budoucnosti
permalink: /975-:slug.html
categories:
- Internet
- Sociologie
- Úvaha
tags:
- Apple
- Courier
- iPad
- Jacob Nielsen
- kreativita
- Microsoft
---

Možná si vzpomínáte na nedávný článek [Proč jsem vrátil iPad](http://blogs.hbr.org/bregman/2010/06/why-i-returned-my-ipad.html), který napsal [Peter Bregman](http://www.peterbregman.com/).



**iPad je zkrátka příliš **_**dobrý**._ Vše na něm jde lehce. Má podobné – snad stejné – vlastnosti, za které obdivujeme iPhone. Naprosto nezáleží na absenci Flashe. Uživatelé jej rádi používají. Vše jim jde až pod nos. Nové podcasty, filmy z iTunes – až jde slyšet ono WoW _(_[_které jste měli slyšet u Windows Vista_](http://devron.files.wordpress.com/2007/02/windowslivewriterwhyupgradetovistacauseitsthenewwindowst-14da1vista-wow5.jpg)_)._ iPad je **konzum**. Nemyslím to jako dysfemismus, ale jinak iPad označit nelze. Leštěná spotřeba obsahu. Také proto jej Peter Bregman _(i jiní) _vrátil. S iPadem pouze spotřebováváte obsah. Klávesnice není příliš vhodná na psaní _(dokud nedokoupíte externí), _foťák vůbec nemá a další možnosti tvorby jsou spíše sporadické ((neříkám, že nemožné – existuje několik aplikací pro vytváření hudby apod.)). A to je vlastně filosofie Apple, jakožto západní společnosti. Spotřeba.

**Jak mohly být věci jiné?**

** **V roce 2009 Microsoft ohlásil, že pracuje na svém tabletu [Microsoft Courier](http://gizmodo.com/5365299/courier-first-details-of-microsofts-secret-tablet). Už z úvodního dema bylo jasné mnoho problémů a konceptů, které by mu srážely použitelnost, což je nejspíše důvod, proč jej nikdy nedokončil.



Všimněte si však obrovského rozdílu oproti iPadu – nepočítá se až tak s konzumací, avšak s vytvářením. Nejen, že Courier vám dává **nástroje** pro vytváření, ale dokonce vás jemně postrkuje k **vytváření**. Píšete vše vlastním písmem. Úkoly netvoříte kliknutím na ikonku, ale obtažením obsahu do rámečku. Možná vám to tak nepřijde, ale je to skutečně obrovský rozdíl oproti iPadu (([Více v dalším videu o MS Courier](http://www.youtube.com/watch?v=pFQWc79TYcU)))

**Co na to kreativita?**

Možná znáte tento starší obrázek z [Nielsenova článku o pravidlu 90-9-1](http://www.useit.com/alertbox/participation_inequality.html):

![the 90-9-1 rule for participation in an online community](http://www.useit.com/alertbox/community-participation-pyramid.gif)

Pouze malé procento _(kolem 10%)_ uživatelů něco vytváří. [**1% uživatelů je zodpovědné za 90% všeho obsahu**](http://www.useit.com/alertbox/imbalanced-contributions-pyramid.gif).

S kreativitou v digitálním věku to není jednoduché – na jednu stranu ji zabíjí [Ctrl+C](http://www.everybodygoto.com/2007/07/19/cutcopypaste-three-shortcuts-that-killed-creativity/) – na druhé straně máme obrovské možnosti, které nám technologie zpřístupňuje. Lidé jsou velmi ovlivněni tím, jakou techniku používají. Pokud v 90. letech byl závislí především na svépomoci – existovalo velké procento hackerů, kteří si zkrátka poradili sami. Pokud dnes stojíme před iPadem, kterému jde o to, doručovat nám obsah – jaká společnost se rodí?

S iPadem ztrácíte nudu a volné chvilky. Všanc za to dáváte celou svou imaginaci. Není to jen přístup jednoho zařízení – **iPad není _zlý_**. Je to celé společenské směřování, které se urychlilo rozvojem techniky. Nemluvím o nonsensuálním spasení lidské rasy, před _hnusným_ západním konzumem. Jde tady o filosofii Tvorby a Spotřeby.

Kdyby se prodával Courier a ne iPad – jaký by byl náš svět? Změnil by se poměr těch, co vytváří a těch, co jen konzumují? Soustavně by ve svém zařízení byli tlačeni k tvorbě – tvořili by více i mimo něj?

**Potřebujeme změnit postoj k našim technickým hračkám a ony k nám** – prostor pro kreativitu a pro hru nám již daly – teď jen stačí, aby nás nasměřovaly k tomu, abychom tvořili více.
