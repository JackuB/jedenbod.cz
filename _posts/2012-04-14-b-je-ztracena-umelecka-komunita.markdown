---
author: JackuB
comments: true
date: 2012-04-14 14:55:53+00:00
layout: post
slug: b-je-ztracena-umelecka-komunita
title: /b/ je ztracená umělecká komunita
permalink: /1349-:slug.html
categories:
- Internet
- Sociologie
tags:
- /b/
- 4chan
- anonymous
- budoucnost
- Internet
- kultura
- meme
- memy
- sociální sítě
- Sociologie
- Úvaha
- web
---

Dlouhou dobu jsem přemýšlel, jak vás přesvědčit, že /b/ je umělecká komunita. Naštěstí to už někdo stihnul: [What Relational Aesthetics Can Learn From 4Chan](http://www.artfagcity.com/2010/09/09/img-mgmt-what-relational-aesthetics-can-learn-from-4chan/).


## You do not talk about /b/


4chan sleduju asi od začátku roku 2009. Kromě toho, že to bylo jedno z nejvtipnějších míst na internetu, byla tam ona zvláštní elitářská nálada uzavřeného systému - memy, beroucí se _odnikud_, nepochopitelné mimo okruh zainteresovaných. Nelze dále rozlišit mezi autorem a divákem (kritikem).

Nebavíme se už pouze o zahození konceptu _bílé krychle_ a přechodu k fluxu. Anonymní sémionauté si poradili se vším - Photoshopem budovali z japonské/masové/_jakékoliv_ kultury svou vlastní. Nástrojem, který absolutně zničil hranici mezi virtuálním a reálným na masové úrovni, si stvořili novodobou strukturu bez struktury. Proměnlivá. Absolutně závislá na divácích, kteří si předávají kulturní materiál. To vše nefyzicky, se sdílenou pseudoidentitou skrytou za proxy - Anonymous.



![4chan place where friends meet](/uploads/2012/04/1325641956381-570x712.jpg)



4chan byl Černý čtverec na počátku digitálního věku. Raidy a operace byly happeningy - nádherně nekontrolované a zmatené.  4chan předvedl slabost současného konceptu hypertextu - bez uchovávání historie je přenos _memů, _ve významu kulturní jednotky, závislý na uživatelské participaci. **Centrálním** a společným úložištěm a lá Wikipedia (v případě memů snad [KnowYourMeme](http://knowyourmeme.com/)) nelze zachytit okamžik. O ten v případě /b/ šlo - jednotlivé fragmenty ve formě zachycených screenshotů nemohou fungovat - jakou vypovídací hodnotu snad mají fotky z happeningů?



![4chan smash face on keyboard post results](/uploads/2012/04/1248972006309-570x497.jpg)


##




## Troll thread


Uživatelé byli vycvičení v rozpoznávání trollů - připraveni kriticky posuzovat vlastní výtvory. Kontrolní mechanismus vzniklý ze samotné umělecké tvorby - viz. _forced meme_. Nebyl to pouhý hive mind, ale ukázka toho, jak budou muset přežívat další generace - budou těžit z ad hoc kulturního potenciálu. Budou muset vyžít z vlastního chápání dějin i současnosti. O to těžší pro ně bude rozhodovat o budoucnosti.

Podstatnou pravdou je, že historie /b/ částečně opisuje historii umění ((nebijte mě!)) v postmoderně ((ať už je to cokoliv)). Narazili na nudící se davy _střední digitální třídy_. Na opurtunisty. Zkrátka na kýč.



![meme kitsch](/uploads/2012/04/13343563802631-570x1282.png)



Nemohli konkurovat kýči - musí se rozhodnout jít cestou, která pro masy nebude zajímavá - naprostá primitivnost memů, jejich _nesdíletelnost_ a další obranné prvky. **Lze vůbec bránit kulturní informaci před šířením?** Je to opak všeho, co nám mají přinést sociální média. Na jedné straně sociální kýč - na druhé pseudohumanističtí hacktivisté, kteří nehackují.



![Milhouse is not a meme](/uploads/2012/04/600px-milhouse_van_houten-570x570.png)



/b/ nám dalo pohled do budoucnosti morálního relativismu jako od Nietzscheho, sémionautů a kulturního dědictví přenášeného dobrovolníky. O ukázce přenosu kýče a balastu ani nemluvě.
