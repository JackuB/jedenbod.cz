---
author: JackuB
comments: true
date: 2009-08-18 10:27:56+00:00
excerpt: Co takhle Šestý Smysl? (bez Bruce Willise)
layout: post
slug: jednoduseji-to-snad-nejde
title: Jednodušeji to snad nejde
permalink: /462-:slug.html
categories:
- Internet
- Sociologie
- Úvaha
tags:
- 6th Sense
- Aldous Huxley
- Aldous Huxley - Brave New World
- Brave New World
- budoucnost
- Google
- Konec civilizace
- Šestý smysl
- TED
- Utopia
- Utopie
---

Na [TEDu](http://www.ted.com/) jsem našel tuto velmi zajímavou přednášku o **_'Šestém smyslu'_**:



Jde o zařízení, které dokáže snímat předměty před vámi a následně vám projektovat relevantní meta informace. Určitě se podívejte i na video s příklady.

Představa dostupnosti těchto informací okamžitě, při pouhém pohledu na nějakou věc, je, na rovinu, úžasná.
Velmi mě zaujal příklad z obchodu, kdy si vybíráte zboží a podle vámi zadaných parametrů je vám _Šestý smysl_ schopen doporučit zboží. V podstatě bude vybírat za vás. Přeskočím to, jak by výrobci uměle upravovali _hodnoty _a _indexy_, jen aby jim zasvítila zelená v co nejvíce případech a to, _kdo _by vlastně určoval, kdy bude u výrobku zelená a kdy už oranžová.

[caption id="attachment_466" align="aligncenter" width="503" caption="6th Sense v akci"]![6th Sense v akci](/uploads/2009/08/6th-sense.PNG)[/caption]

Představte si, že by se toto zařízení skutečně uchytilo. Používali byste jej každý den a skutečně, fungovalo by skvěle. Obrovské množství informací na dosah. Hlavní devízou Šestého smyslu je doručit uživateli meta informace v reálném čase tak, aby mu pomohly se rychleji _(a správněji)_ rozhodnout. Technologie k vám tak přiroste, až se skutečně může sžít s _'opravdovými'_ smysly a stane se z ní onen šestý smysl.

Ale vraťme se zpět do obchodu k regálům. Něco si vybíráte, vezmete výrobek do ruky, očekávate, že vám systém řekne, jak dobrá volba to je. A nic. **'Connection Error' **Co když systém bude mít výpadek. I dnes, přestože žijeme v době prolezlé kvalitní technologií, se stane, že například vyhoří vysílač a celý internet je vám k ničemu, protože se prostě nepřipojíte.

_Ztratíte jeden smysl_.

Budete se bezradně rozhlížet po nekonečných regálech. Nějak nebudete vědět co teď. Umělý 'Šestý smysl' nahradil váš skutečný šestý smysl, se kterým nebyl problém se rozhodnout. Sice někdy špatně, ale rozhodování mohla být zábava. Za pár vteřin systém opět naskočí a vy si domů odnesete ten správný toaletní papír, večer vám třeba přijde email s omluvou za krátký výpadek.

Tak trochu Utopie, že?

Na něčem podobném již určitě pracuje např. Google, v rámci cílení reklamy. Bude to systém, který podle vašich zvyklostí vyhodnotí, co by se vám v budoucnosti mohlo líbit a _ušetří_ vás složitému a nezábavnému výběru, například toho, kde strávíte další dovolenou.

Není daleko doba, kdy se o nás budou starat systémy, které nás budou dobře znát. A my? Necháme si radit, proč ne? Je to jednodušší. Nebudeme se muset rozhodovat, ani přemýšlet. O to se postarají stroje. My budeme jen konzumovat.

[caption id="attachment_470" align="aligncenter" width="400" caption="Aldous Huxley - Brave New World"][![Aldous Huxley - Brave New World](/uploads/2009/08/brave_new_world.jpg)](http://cs.wikipedia.org/wiki/Konec_civilizace)[/caption]
