---
author: JackuB
comments: true
date: 2009-07-03 19:41:51+00:00
excerpt: Jak se umělci staví k možnosti zdarma se propagovat před miliony posluchačů
  a diváků?
layout: post
slug: umelci-vs-youtube
title: Umělci vs. Youtube
permalink: /365-:slug.html
categories:
- Internet
tags:
- Album Dne
- Coldplay
- Facebook
- hudba
- Last.fm
- Muse
- Regina Spektor
- YouTube
---

Když hledám nějaké informace pro můj projekt [Album dne](http://albumdne.jedenbod.cz/), hledám i na [YouTube](http://www.youtube.com/), abych k článkům mohl přidat videoklipy daného interpreta.

Vážně nechápu, proč se skupiny a hlavně vydavatelství **nenaučila používat možnosti YouTube** _(a internetu obecně)_. V současné době to funguje asi takto:




  1. Nějaký fanoušek tam nelegálně nahraje video. Často špatné obrazové/zvukové kvality a se špatným popisem.


  2. (Volitelné) Vydavetelská společnost mu video smaže, takže se na YouTube k onomu klipu nedostanete.


Takže v podstatě se ke klipům dostanete buď ve špatné kvalitě se špatnými popisky nebo vůbec. To se mi stalo před několika dny, když jsem hledal videoklip [Miky](http://albumdne.jedenbod.cz/2009/07/03/mika-life-in-cartoon-motion/).

Tohle přece **není **logické. Jakási _síla_ interpreta se měří ve velikosti fanouškovské základny. Mám hodně fanoušků -> ti si kupují mé CD a chodí na koncerty a dále o mě rozšiřují povědomí. Jak získat fanoušky? Musí mě být vidět/slyšet. Tak k čemu jsou klipy uzavřené v trezoru? To mě neproslaví.

Pokud jste méně známá skupina, tak si fanoušky můžete získat. Jen si představte, že se váš videoklip dostane na nějakou chvíli do Featured Videos. A naopak větší skupiny tak mohou pečovat o svou fanouškovskou základnu. Například [Coldplay](http://www.youtube.com/user/coldplaytv) na [YouTube kanál](http://www.youtube.com/user/coldplaytv) přidá nějaké zajímavé video jen tak.

**Vlastní kanál na YouTube může být pro umělce naprosto geniální věc!**




  1. Už žádné TVripy, ve kterých i dobrý klip vypadá příšerně, nahrajete kvalitní 16:9 verzi a prezentujte svou práci tak jak si zaslouží.


  2. Správné popisy. Pokud je v amatérském popisu něco jako_ 'Some song from XYZ", _vašim fanouškům to moc neřekne, ale pokud poskytnete správný název, album, rok, je to mnohem lepší.


  3. Za zmínku také stojí zpětná vazba fanoušků. YouTube pro umělce může pracovat jako fansite.


  4. Monetizace z vlastního jednotného kanálu funguje také dobře. Viz. například kanál [Monty Pythonů](http://www.youtube.com/user/MontyPython) na YouTube. Ti dávají ke shlédnutí své nejlepší skeče, k nim umisťují odkazy ke koupi jejich DVD apod. Funguje to výborně. Skvěle to vysvětlují v tomto videu:




Na YouTube jsem však objevil jen několik _Official_ kanálů. Např.:




  * [Muse](http://www.youtube.com/user/muse)


  * [Nine Inch Nails](http://www.youtube.com/user/ninofficial)


  * [Regina Spektor](http://www.youtube.com/user/spektography)


Toto neplatí pouze o YouTube, ale také o dalších sociálních sítích, ať už jde třeba o Facebooku nebo Last.fm. **Fanoušci jsou to co hudební průmysl drží na nohou a žene kupředu.** Proč se o ně nestará a místo toho jim strká pod nohy klacky, aby se k hudbě nemohli dostat? Proč se o ně nestará tam, kde jsou často, na internetu?

Na závěr si pustíme něco z_ _[_oficiálního_ kanálu Muse](http://www.youtube.com/user/muse):


