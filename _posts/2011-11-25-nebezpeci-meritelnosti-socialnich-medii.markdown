---
author: JackuB
comments: true
date: 2011-11-25 07:55:30+00:00
layout: post
slug: nebezpeci-meritelnosti-socialnich-medii
title: Nebezpečí měřitelnosti sociálních médií
permalink: /1234-:slug.html
categories:
- Bezpečnost
- Internet
- Sociologie
- Úvaha
tags:
- '#Occupy'
- Bezpečnost
- cyber-war
- Evgeny Morozov
- Facebook
- Google
- influence
- Internet
- Klout
- kyberválka
- Occupy Wall Street
- protesty
- Reality mining
- revoluce
- social media
- sociální sítě
- sociální weby
- Sociologie
- SOPA
- Twitter
- USA
- Úvaha
- Wag the Dog
- web
---

Elektronická média nám dala zajímavou možnost - _komputace lidských životů_. Jakkoliv složitě vypadající chaos je jen komplexní systém. Lidská společnost je právě takový komplexní systém. Už nějakou dobu víme, že není zase tak jednoduché ji ovládat - teorie magické střely prostě nefunguje. Podprahová reklama nefunguje. Hypnóza nefunguje. Illumináti nás neovládají. Jsme vázáni na mnohem komplikovanější a komplexnější vztahy se světem. Sami je nechápeme, protože žijeme v rozštěpených realitách a filtračních bublinách.

![brainwave self hypnosis](/uploads/2011/11/brainwave.jpg)

[Human dynamics lab](http://hd.media.mit.edu/) nás přesvědčuje, že můžeme pomocí [reality mining předvídat pohyb lidí](http://www.technologyreview.com/read_article.aspx?ch=specialsections&sc=emerging08&id=20247). [Nautilus](http://www.sciencedaily.com/releases/2011/09/110906144602.htm) nás přesvědčuje, že **můžeme předvídat sociální změny a důležité události** - samozřejmě kromě černých labutí. Nautilus není jediný počítač svého druhu - ten krásný hypotetický model, kdy lidstvo něco očekává… zkrátka podmíněná věštba.



#Occupy

Když se zaposloucháte do zpráv o Arabském jaru a hnutích jako **Occupy Wall Street** nebo **Take the square**, uslyšíte, jak při organizaci protestů pomohla sociální média. Kyber-optimismus 80. a 90. let _(o opravdové demokracii, lepším životě apod.)_ už je pryč - ale sociální média se stále považují za něco vyloženě přínosného pro utlačované občany.

[caption id="attachment_1247" align="aligncenter" width="570" caption="#OWS"][![#OWS](/uploads/2011/11/bp20-570x380.jpg)](http://www.boston.com/bigpicture/2011/10/occupy_wall_street_global_prot.html)[/caption]

Podle kritiků takového přístupu ((jako Evgeny Morozov a jeho The Net Delusion)) můžou být sociální média používána jak protestujícími tak vládou. **V dlouhodobém měřítku jsou sociální média pro protivládní protesty zdrcující zbraní v rukou státu.**

Když počítač krmený novinami, tweety, blogy a statusy odhadne možnost občanské nespokojenosti v určité oblasti ((sociální, odborné nebo geografické)), může:




  1. Odlákat pozornost á la **Wag the Dog**


  2. Zjistit možné vůdce_ (influencery _- jasné uplatnění něčeho jako [Klout](http://klout.com/home)_)_ na veřejné mínění - klidně i rychleji, než to zjistí oni sami. Následně tyto lidi _zaměstnat_ například pomocí IRS_, _povýšením atd.


  3. Dále může pomocí kontroly DNS _(SOPA)_ **zpomalit nebo úplně znepřístupnit weby**, které nespokojení používají jako zdroje informací. Zároveň také sledovat kdo má o tato témata zájem.


Už dnes Google filtruje některé výsledky. Je dost možné, že i Twitter filtruje některé #tagy - jak se ukázalo při OWS i kauze WikiLeaks. O Facebooku, kde se protestující často organizují ani nemluvě.

V budoucnosti nebude mít policie žádné demonstrace na rozhánění. Naše životy jsou počitatelné entity. Pojišťovny to ví dlouho.

Vize?
Revoluce spouštěné počítačem.
