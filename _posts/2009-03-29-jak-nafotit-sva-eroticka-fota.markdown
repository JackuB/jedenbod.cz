---
published: false
author: JackuB
comments: true
date: 2009-03-29 11:47:26+00:00
excerpt: <p>Malá úvaha o nesmrtelnosti informace.</p>
layout: post
slug: jak-nafotit-sva-eroticka-fota
title: Jak nafotit svá erotická fota
permalink: /105-:slug.html
categories:
- Internet
tags:
- 2. světová válka
- A Clockwork Orange
- erotika
- fotografie
- fotografování
- Internet
- Mechanický pomeranč
- nacismus
- Německo
- sex
- sociální sítě
- sociální weby
- surrealismus
---

V dnešní době _socializací_ a předvádění se na internetu, je pravděpodobné, že budete chtít _předvést_ **co nejvíce**. To vám může přinést obdiv lidí, které hromadně označíme přátelé. Samozřejmě jen za předpokladu, že to uděláte dobře. Pokud totiž své erotické fotky uděláte špatně, dostane se vám spíše posměchu.





<blockquote>Ono to může být až tak malé?! Hahaha!</blockquote>





Tomu se zajisté chcete vyhnout. Přijít o přátele na sociální síti znamená totiž konec. Podíváme se tedy společně na to, jak nafotit co nejlepší vlastní erotické fotky.





## Základní parametry dobré erotické fotky




Takováto fotografie by měla hlavně zaujmout druhou stranu a přesvědčit jí o vašem sex-appealu. Prostě musíte zaujmout cílový trh a vaše erotické fotky jsou taková malá reklama. A každá reklama tak trochu lže. Od reklam se to už tak nativně očekává. Fotka, obzvláště ta s neskrývanou sexuální tématikou, musí být taková **malá propaganda vaší osobnosti**. _Propaganda_. Podíváme se na příklad.







Ano, **Triumf Vůle** _(Triumph des Willens)_ režisérky **Leni Riefenstahlové**. Skutečně skvělá ukázka propagandy. To filmu upřít nelze.





Jenže, k technicky výbornému filmu se váže temný a obrovský stín nacistických zločinů a 60 000 000 mrtvých. Leni Riefenstahlová byla kvůli svému talentu prokletá. Podpořila svým géniem takto ohavnou část světové historie? Můžeme ji za to vinit? Otázkou tedy je, zdali s sebou nese každá věc, kterou uděláme nějakou **budoucí morální povinnost**. Něco, co nebudeme moct v budoucnosti překřičet. Něco co s námi **prostě** bude.

Ano, vše co uděláme se s námi táhne dále, stává se z toho jakýsi druh, který s vámi dále cestuje. Neseme odpovědnost za každou věc, za každé slovo. Jen my. Nemůžeme se od svých činů odprostit. Myslete na to.





