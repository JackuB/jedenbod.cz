---
author: JackuB
comments: true
date: 2010-02-06 19:45:39+00:00
excerpt: To co nevidí lidé bez Apple. A to co nevidí lidé s Apple.
layout: post
slug: 2-pravdy-o-apple
title: 2 pravdy o Apple
permalink: /837-:slug.html
categories:
- Hardware
- Úvaha
tags:
- Apple
- iMac
- iPhone
- iPod
- kapitalismus
---

## 1, Apple = Komplexnost


_To, co nevidí lidé bez Apple_

![Apple iMac](http://jedenbod.cz/wp-content/uploads/2010/02/Apple-imac-new-217x250.jpg)**Produkty Apple jsou skvělé.** iPody změnily to, jak lidé vnímají a konzumují hudbu. iMacy udělaly z počítačů také módní doplňky. iPhone změnil trh s mobilními telefony.

**Přitom to nebyly úplně nové koncepty ani přístroje.** MP3 přehrávače existovaly dávno před iPodem. Notebooky existovaly před iBooky. Telefonovalo se i před iPhonem. Apple však umí dávat svým výrobkům vysoký need-faktor. Mohl by jinak prodávat často neůměrně předražený hardware?

Například iPhone - s velkou části moderních smartphonů prohraje v tabulkových hodnotách - malý displej, pomalý procesor atd. A s těmi, nad kterými má navrh, prohrává s cenou. Jenže **iPhone vede ve věcech, které do žádné tabulky nenacpete**. V tomto tkví síla Apple - mají v sobě _kouzlo_.

A teď nemluvím o marketingu, ale o tom, že se jejich výrobky skutečně dobře používají a hlavně - je **radost** je používat. Pouštění si hudby, čtení emailu nebo pročítání Facebooku - to vše je na iPhone zábava. Určitě existují telefony, které některé z těch činností dokáží lépe - jenže Apple je v iPhone všechny skloubil dohromady.

Ve vesmíru Apple je vše naleštěné a funguje snadno a intuitivně. _Pokud platíte..._

_![iPhone 3GS](http://jedenbod.cz/wp-content/uploads/2010/02/iphone3gs_3up1-570x380.jpg)_


## 2, Apple = Kapitalismus


_To, co nevidí lidé s Apple_

![Apple logo](http://jedenbod.cz/wp-content/uploads/2010/02/Apple_logo.jpg)Naopak, mnoho lidí nevidí, že **Apple je korporace**. Korporace která musí vydělávat. Apple neexistuje pro zlepšení poměrů na zemi ani pro světový mír. **Apple existuje jen pro zisk.** Nic jiného ho nezajímá.

Pokud to bude dobré pro zisk, Apple bude dál dělat to co dělá teď - tvářit se přátelsky a vytvářet nová zařízení.

To co je špatné pro zisk, Apple nikdy neudělá - například přiznat chybu. Tento [thread na fóru Apple o problémech s Wifi na iPhone 3G a 3GS](http://discussions.apple.com/thread.jspa?threadID=2044754&tstart=0) má přes 350 000 zhlédnutí a více než 1500 postů. Připočítejte k tomu [velké množství dalších fór a zpráv](http://www.google.com/search?hl=cs&safe=off&q=iphone+wifi+problem&btnG=Hledat&lr=&aq=f&oq=), včetně diskuzí k nim. Apple se k problému nikdy nevyjádřil, i když se ukázalo, že problém způsobila chyba ve firmware. Apple místo toho jen mění poškozené iPhone za [refurbished](http://en.wikipedia.org/wiki/Refurbishment_(electronics)) telefony.

![Apple = Kapitalismus](http://jedenbod.cz/wp-content/uploads/2010/02/apple_money.jpg)


## Konkluze


Jen pokud si dokážete uvědomit tyto 2 věci, budete schopni se správně a kriticky podívat na to, co je a co není Apple. Což bohužel, jak si v posledních dnech, vzhledem k uvedení iPadu, všímám, mnoho lidí nedokáže.
