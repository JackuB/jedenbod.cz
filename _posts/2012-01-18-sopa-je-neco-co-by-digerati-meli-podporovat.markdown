---
author: JackuB
comments: true
date: 2012-01-18 11:30:02+00:00
layout: post
slug: sopa-je-neco-co-by-digerati-meli-podporovat
title: SOPA je něco, co by digerati měli podporovat
permalink: /1318-:slug.html
categories:
- Bezpečnost
- Internet
- Nezařazené
- Úvaha
tags:
- Bezpečnost
- budoucnost
- digerati
- hacker
- hackeři
- Internet
- pirátství
- SOPA
- soukromí
- web
---



SOPA je pojem, který dnes nepotřebuje vysvětlování. **Je to přece tak snadné**: se zavedením cenzury okamžitě ukončí svůj byznys desítky webů. Skončí také #occupy protesty. Audieu řekne také svobodný přístup k informacím.


#### Internet bude rázem hloupé a státem kontrolované místo a všichni se zvedneme od počítačů a půjdeme sledovat televizi.


…

**SOPA postaví před uživatele překážku.** A hackeři vznikají z konfliktu. Pokud víte, jak SOPA funguje, je vám jasné, že to s cenzurou nebude tak žhavé. Obejít DNS cenzuru není nemožné. Dokonce to k tomu vybízí. Mnoho uživatelů bude chtít mít přístup k cenzurovaným webům. Při řešení problému se poprvé setkají s IP adresou, DNS serverem a možná začnou více chápat jak funguje samotný internet.

**Zároveň to bude _protistátní odboj_.** Pokud se v roce 2011 hacktivismus dostal do rozlišovacích schopností masových médií, v post-SOPA éře roku 2012 by hacktivismus byl velmi silným nástrojem. Základna lidí, kteří ho okusili by byla mnohem větší - oni přece také bojovali proti opresivnímu režimu, který chce kontrolovat jejich životy.

**SOPA je anarchistův sen.** Pokud státní moc kontroluje/umrtvuje lidi pomocí pasivní zábavy - SOPA je protistátní zákon, který lidi vytrhne z pasivity a donutí je hledat zábavu lehce _za oponou_. Lidé budou přímo konfrontování se státní mocí v oblasti, kde by to nečekali - digitální zábava.

**SOPA by mohl být jedním z nejzajímavějších zvratů pro kyberprostor.** Zvýšení gramotnosti. Hacktivismus jako regulérní nástroj. A hackerská etika, kterou budou moct uživatelé objevovat.

Vznik alternativních sítí. Nový pohled na digitální obsah. A weby, které budou mít mnohem reálněji v rukou geopolitickou moc.


#### Říkám ano Velkému bratrovi, protože jen tak mu budeme moct ukázat co si o něm myslíme.


Každá akce vyvolá reakci.
