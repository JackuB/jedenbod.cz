---
published: false
author: JackuB
comments: true
date: 2009-04-16 18:50:45+00:00
excerpt: Jak si dnešní herní vývojáři představují hraní na nejvyšší úrovni? Naprosto
  mimo realitu.
layout: post
slug: hrajeme-na-nejvyssi-obtiznost
title: Hrajeme na nejvyšší obtížnost
permalink: /182-:slug.html
categories:
- Hry
tags:
- ArmA
- Brothers in Arms
- GUI
- Hell's Highway
- PC hry
- použitelnost
- Recenze
- Vietcong
---

Ve hře **Brothers in Arms - Hell's Highway** máte na výběr 3 obtížnosti:




  1. Casual


  2. Veteran


  3. Authentic - _ta se odemkne po dokončení hry na jednu z předchozích obtížností_


[caption id="attachment_186" align="alignnone" width="570" caption="Brothers in Arms - Hell's Highway"]![Brothers in Arms - Hell's Highway](http://jedenbod.cz/wp-content/uploads/2009/04/bia-in-game1-1024x576.jpg)[/caption]

Poprvé jsem hru dohrál na úrovni _Veteran_, jenže to mi přišlo docela jednoduché. Série **Brothers in Arms** byly vždy spíše trochu méně arkádovější než ostatní tittuly jako **Call of Duty** nebo **Medal of Honor**. Proto jsem se rozhodl vyzkoušet úroveň **Authentic**.

Očekával jsem _silnější_ zbraně, více chytřejších nepřátel a delší léčení, pokud vůbec nějaké _(když v Hell's Highway dostanete zásah, stačí se skrýt za zdí a během několika vteřin jste opět jako rybička, nehledě na to, že jste dostali dávku těžkým kulometem)_.

**Místo toho jsem v přišel o křížek a veškeré GUI.** No wow. Ono to nemusí znít jako tragédie, ale ze hry se najednou stává něco příšerného.

V Hell's Highway je důležitým prvkem **systém krytí** za překážkami _(zdi apod.)_. Příjdete ke zdi, zmáčknete tlačítko a Matt Baker se schová za nejbližší kryt. Často budete muset pod palbou z krytu i střílet. To tak, že Matt vystrčí zbraň a pálí skoro od boku. To vše bez pevných mířidel, ale pouze za pomoci křížku. Už cítíte problém?



Osobně ve hrách raději střílím z **pevných mířidel**, jenže z poza krytu to nejde, křížek taky nemám a střílet _naslepo_ je hloupost. Můžete odejít z poza krytu, to pak můžete střílet přes mířidla, jenže nejste krytí a nepřítel vás může snadno odstřelit.

**Vývojáři dokonce odstranili ukazatel toho, kterému týmu udílíte rozkazy**, takže předem netušíte koho kam pošlete.

**Ve mě to spíše než pocit reality vzbuzuje pocity frustrace.**

Vývojáři **Brothers in Arms** nejsou jediní, kteří takto přistupují k realističnosti.


<blockquote>Osekat GUI, ono to bude realističtější.</blockquote>


Jenže GUI hráčům z části nahrazuje smysly, které u hraní na PC nemohou využít, takže odstranění GUI vše spíše degraduje.

Například ve starším **Vietcongu**, jste v multiplayeru, při zapnutí módu Vietnam, nevěděli, jak moc jste zranění. Museli jste se zeptat někoho z vašeho týmu. Realita = nevědět jaké mám zranění?

Nebo **ArmA** z vás po zapnutí nejvyššího stupně realističnosti udělala idiotského vojáka, který ani nepoznal spolubojovníka stojícího 1 metr od vás.

[caption id="attachment_190" align="aligncenter" width="570" caption="ArmA"]![ArmA](http://jedenbod.cz/wp-content/uploads/2009/04/arma_screenshot_2006_18-570x510.jpg)[/caption]

Takhle realitu ve hře rozhodně nezískáte.

Na příkladu s **Brothers in Arms - Hell's Highway** by se dala _realita_ nasimulovat např. pomocí více nepřátel, zničitelných překážek, silnějších zbraní _(Jak to ten nácek přežil? Vždyť dostal puškou do hlavy?!)_ a méně arkádového léčení.

Ale **dělat z hráčů pitomce odstraněním GUI je hloupost**. Nesmíme zapomínat, že pořád je to _simulace_ a ne realita, takže proč bych nemohl vidět křížek?
