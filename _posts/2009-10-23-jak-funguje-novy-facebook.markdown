---
author: JackuB
comments: true
date: 2009-10-23 22:44:38+00:00
excerpt: Facebook již dříve <a href="http://www.insidefacebook.com/2009/10/19/facebook-redesign-document-shows-more-changes-for-the-news-feed/">ohlašoval
  redesign hlavní</a> stránky a skutečně k němu dnes v 10 hodin pacifického času došlo.
  Jak funguje?
layout: post
slug: jak-funguje-novy-facebook
title: Jak funguje nový Facebook
permalink: /669-:slug.html
categories:
- Internet
tags:
- Beta
- Facebook
- Internet
- PC
- použitelnost
- User interface
- Úvaha
---

Facebook již dříve [ohlašoval redesign hlavní](http://www.insidefacebook.com/2009/10/19/facebook-redesign-document-shows-more-changes-for-the-news-feed/) stránky a skutečně k němu dnes v 10 hodin pacifického času došlo. Mělo jít hlavně o vytvoření nového kanálu, který by fungoval na principu _Hlavních zpráv_. Zkrátka: jeden kanál, kde bude vše, jak to bylo dříve, a jeden, kde budou jen ty nejdůležitější věci.

![facebook-banner](/uploads/2009/10/facebook-banner.jpg)


## Původní plány na redesign


Facebook se příliš netajil, že by chtěl změnit celkovou strukturu hlavní stránky. Jedním z pokusů byl i [Facebook Lite](http://lite.facebook.com/) apod. Hlavní body redesignu byly nejspíše 2:




  * **Začít filtrovat důležité/nedůležité zprávy** - toto byl na Facebooku vždy velký problém, informační šum byl již nezvladatelný. Facebook svým posledním redesignem _(jednalo se o zavedení úvodní stránky - Zdi) _před 3 lety, vytvořil novou platformu, kdy se v **_vše zobrazilo všem_**, což za čas vedlo k chaosu.


  * **Podpořit uživatele ke vkládání statusů** - Facebook nikdy nebyl příliš spokojen s tím, že uživatelé nepoužívali ono _"Co se vám honí hlavou?"_ až tak často. Sociální sítě fungují na uživatelsky generovaném obsahu, je logické že jeho tvorbu chtějí maximálně podpořit.




## Live Feed & News Feed




### Life Feed - Kanál aktuálních zpráv


Jde o jakýsi souhrn všeho co se děje u všech vašich přátel. Samozřejmě v reálném čase. Kanál aktuálních zpráv nahrazuje v podstatě původní _**Zeď**_, kde bylo vše co jste neodfiltrovali.

[caption id="attachment_673" align="aligncenter" width="546" caption="Kanály na Facebooku"]![Kanály na Facebooku](/uploads/2009/10/kanály.jpg)[/caption]


### News Feed - Novinky


Naproti tomu stojí _Novinky_, které vypadají jako _novinka_. Avšak tento prvek, vybírání toho nejdůležitějšího - _Highlights,_ byl na Facebooku již dříve, v pravém sloupci.

[caption id="attachment_671" align="alignleft" width="106" caption="Facebook highlights"]![Facebook highlights - zdroj: Flickr](/uploads/2009/10/highlights.jpg)[/caption]

Jenže _Highlights_ neměl příliš velké prokliky a celkově nějak zapadl. Proto došlo ke změně - sloupec zmizel a stal se z něj druhý kanál - _News Feed_, který by měl být důležitější.

Samozřejmě se nabízí otázka, **jak Facebook rozhodne co je pro vás důležité?** Jakýsi _index důležitosti_ se počítá dle počtu _"Líbí se mi"_ a minulé interakce s uživatelem. Takže pokud nejste s někým moc v kontaktu, jeho statusy se vám v News Feedu zobrazovat nebudou - ledaže by dostaly hodně _"__Líbí se mi"._ Naopak, pokud si s někým píšete často, většina jeho statusů se vám zobrazí v _Novinkách_.


## Budoucí praxe


Dle vývojářů by to mělo v budoucnu fungovat tak, že se podíváte **hlavně na News Feed - Novinky**, přečtete si nejdůležitější události a jen pokud budete mít zájem podíváte se i na méně důležité události, které se mezitím nashromáždí ve vašem Life Feedu.


## Kritika


Jako každá velká změna, i nový vzhled hlavní stránky vyvolává mnoho negativních reakcí - vznikly skupiny, jako [Chceme starou hlavní stránku FACEBOOKU](http://www.facebook.com/group.php?gid=160747059846) nebo poněkud sarkastická [I AUTOMATICALLY HATE THE NEW FACEBOOK HOME PAGE](http://www.facebook.com/group.php?gid=54155118564).

Obzvláště teď, když jsou ještě data na serverech Facebooku rozházená, takže [události se nezobrazují chronologicky](http://lefiath.cz/obrazky/pieceofshit.png) ([lefiath.cz](http://lefiath.cz/)). Za pár hodin/dnů by se mělo vše ustálit.


## Bude to fungovat?


Jako každý zažitý koncept, i _Zeď_, uživatele neradi opouštějí, ale snad to přinese do budoucna hlavně **pročištění komunikačních kanálů a lepší cílení zpráv**, takže se skutečně dostanou k těm lidem, kterých se týkají a neztratí se v komunikačním šumu.
