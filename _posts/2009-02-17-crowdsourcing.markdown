---
published: false
author: JackuB
comments: true
date: 2009-02-17 21:15:31+00:00
excerpt: <p>Před několika dny vyšel na <a href="http://www.perfectcrowd.cz/2009/02/crowdsourcing.html">PerfectCrowd
  článek</a> o <a href="https://www.mturk.com/mturk/welcome">mechanickém turkovi</a>
  a <a href="http://en.wikipedia.org/wiki/Crowdsourcing">crowdsourcingu</a> obecně.
  Obzvláště mě na článku zaujalo toto video sálající optimistickou a budovatelskou
  náladu.</p>
layout: post
slug: crowdsourcing
title: Nechť vládnou masy!
permalink: /23-:slug.html
categories:
- Internet
- Sociologie
tags:
- Crowdsourcing
- dav
- Internet
- Outsourcing
- Sociologie
- Web 2.0
---

Před několika dny vyšel na [PerfectCrowd článek](http://www.perfectcrowd.cz/2009/02/crowdsourcing.html) o [mechanickém turkovi](https://www.mturk.com/mturk/welcome) a [crowdsourcingu](http://en.wikipedia.org/wiki/Crowdsourcing) obecně. Obzvláště mě na článku zaujalo toto video sálající optimistickou a budovatelskou náladu.

_Pozor, máte-li deprese, nepouštějte si video, můžete o ně totiž přijít_







Lehký úvod do crowdsourcingu. Všichni známe [outsourcing](http://cs.wikipedia.org/wiki/Outsourcing) - když práci nedělá někdo z vaší firmy, ale nějaký pán kdesi daleko od vás. Zjednodušeně _externí spolupracovník_.





Crowdsourcing však používá místo externistů **dav**. Znamená to, že rozdáte práci, za kterou byste normálně platili zaměstnance, či externisty, jakési anonymní skupině, která používá vaše služby. V praxi tak místo placení nenažraných a drahých designérů, navrhnete výhru třeba 1000$ za nejlepší návrh [bot](http://www.npr.org/templates/story/story.php?storyId=93495217).





Pokud lidé sami spolupracují na tvorbě obsahu, je to fajn. To víme. Psaní blogů, komentáře, socweby2.0 a spousta dalších příkladů. Jenže pán z videa tvrdí, že lidé se mohou **sami** (_bez autority_) dát do kupy a organizovat. V hlavě mi začíná blikat kontrolka.





**Mohou se lidé sami organizovat?** Ano mohou, ale rozhodně ne po delší dobu. To je vyloučené. Vznikla by tím jakási autonomně _utopistická_ společnost bez vládců - silnějších jedinců, což je nemožné. Lidé v sobě mají zakódováno, že chtějí a potřebují být vedeni. Společnost bez vůdců a institucí, nefunguje moc dobře a stejně se vždy _zvrtne_ zpět do klasické _třídní společnosti_.





Výhody crowdsourcingu samotného jsou na pováženou. Práce častokrát není tak kvalitní, náklady mohou být vyšší, než jaké by byly při použití outsourcingu a kdo ví, jak může takováto vláda davu zacloumat s internetovou komunitou, která nedokáže _samovládou_ zkrotit ani některé diskutéry. Vážně chceme davům předat klíčky od internetu?
