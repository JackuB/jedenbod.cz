---
author: JackuB
comments: true
date: 2010-03-14 00:01:11+00:00
excerpt: Last.fm má dnes něco kolem 30 000 000 uživatelů. Polovina úspěchu vždy stála,
  kromě přesných doporučení hudby, i na rozsáhlé hudební knihovně, kterou jste si
  mohli pouštět v rádiu. Dnes za to však už musíte platit. Má to cenu?
layout: post
slug: vyplat-se-platit-za-last-fm
title: Vyplatí se platit za Last.fm?
permalink: /862-:slug.html
categories:
- Internet
- Software
tags:
- hudba
- i-legálně.cz
- ilegálně.cz
- Last.fm
- MP3
- Pandora
- radio
- Spotify
---

[Last.fm](http://last.fm/) snad ani není nutné představovat. Encyklopedie hudby založená na posluchačské základně, které je následně generován profil posluchače. Zjednodušeně.

![Domovská stránka Last.fm](/uploads/livewriter/VyplatseplatitzaLast.fm_E3F/home.jpg)

Last.fm má dnes něco kolem 30 000 000 uživatelů. Polovina úspěchu vždy stála, kromě přesných doporučení hudby, i na rozsáhlé hudební knihovně, kterou jste si mohli pouštět v rádiu.


## Zlom


Když v březnu 2009 Last.fm oznámilo na svém blogu, že [musí přejít na placené rádio](http://blog.last.fm/2009/03/30/radio-announcement-revisited) _(tedy, zdarma si již nic neposlechnete)_, byla to rána. Mnoho lidí bylo přesvědčeno, že se jedná o konec Last.fm.


> Mimochodem:
Toto omezení se netýkalo všech zemí.
>   * USA
>   * Velká Británie
>   * a Německo
Měli dále přístup k rádio zdarma. Určitě si dokážete představit, jaká vlna nevole se proti tomu zdvihla.


Last.fm přechod přežilo, dokonce prý neztratilo ani příliš velkou část uživatelské základny. Situace je tedy, po přechodu na placené Last.fm, taková, že jako neplatící uživatel:




  * Scroblujete


  * Dostáváte hudební doporučení


  * Můžete poslouchat 30 vteřinové ukázky


  * atd.


Ale k rádiu a pokročilým službám se nedostanete.


## Po zaplacení


Platba probíhá rychle, přes [PayPal](http://www.paypal.com) a za pár minut je vše aktivní. Cena je:




  * $3.00


  * €3.00


  * nebo £3.00




### Last.fm Radio


Last.fm radio, od doby kdy jsem ho poslouchal naposledy, prošlo mnoha změnami.

![Last.fm radio](/uploads/livewriter/VyplatseplatitzaLast.fm_E3F/radio2.jpg)

Přehrávání v Last.fm klientu je stejné, avšak přehrávání přímo na webu je mnohem pokročilejší. Vidíte malou prezentaci umělce, kterého právě posloucháte. Jeho fotografie a podobné umělce. Zlepšila se i přesnost – takže už žádný metalový nářez při poslechu funkového rádia.

Příjemnou novinkou je také více-tagové hledání hudby. Díky čemuž můžete najít i obskurní žánry, které byste jinak hledali těžce.

![experimantal + vocal + jazz radio](/uploads/livewriter/VyplatseplatitzaLast.fm_E3F/experimantalvocaljazzradio.jpg)

A mít po ruce hudební knihovnu, ve které je více než 3,5 miliónu skladeb, je určitě zajímavé.


### Last.fm Playground


Zajímavým přídavkem pro platící posluchače _(=subscriber)_ je i [Last.fm’s Playground](http://playground.last.fm/). Což jsou Beta verze různých služeb, které snad budou na Last.fm zavedeny v budoucnu.

![map](/uploads/livewriter/VyplatseplatitzaLast.fm_E3F/map.png)

Jedna ze zajímavých možností je například vytvoření grafu reprezentujícího vaše hudební návyky až 2 roky zpátky. A podobné.


## Celkově


… musím říct, že **Last.fm je dobrá investice**. Za cenu kolem 50 korun za měsíc se dostanete k obrovské hudební knihovně a to bez omezení – což je nepřekonatelná nabídka. Sice si nemůžete pustit přesně co chcete, to Last.fm nikdy nemělo umět, ale díky rozsahu knihovny se hudba téměř vždy trefí do vašich potřeb a téměř vždy objevíte nové zajímavé umělce.

Alternativy v podstatě neexistují. [Pandora](http://www.pandora.com) i [Spotify](http://www.spotify.com) mají regionální restrikce a o českém [i-legálně](http://www.i-legalne.cz/) ani nemluvím.
