---
published: false
author: JackuB
comments: true
date: 2009-07-21 06:00:18+00:00
excerpt: 'Jak na takové technologické prázdniny á la <strong>Prázdniny 2.0</strong>. '
layout: post
published: false
slug: budujeme-cestovatelsky-web
title: Budujeme cestovatelský web
permalink: /418-:slug.html
categories:
- Internet
tags:
- blog
- Flickr
- Twitter
- Web 2.0
- Wordpress
---

Jak na takové technologické prázdniny á la **Prázdniny 2.0**.

Tyto prázdniny, 6 týdnů z nich, strávím cestováním po Anglii. Ano, budu pracovat v cateringu.

Vzhledem k tomu, že je 21. století a já jsem geek, rozhodl jsem se pro vytvoření jednoho webu, kde budou všechny informace o našem putování. Hlavně proto, abych zásobil naše rodiče/přátele a ušetřil se obšírnému vysvětlování a popisování pro každého zvlášť.


## Zase Wordpress?


Web nebude pouze agregovat různé zdroje _(o tom později)_, ale očekávám určitou uživatelskou vazbu, proto jsem potřeboval platformu, která podporuje práci více uživatelů, je přístupná a dá se snad rozšířit. Samozřejmě, byl to blogovací systém [Wordpress](http://wordpress.org/). Dále jsem potřeboval nějaký jednoduchý motiv. Nakonec u mne vyhrál [Clean Home](http://wordpress.org/extend/themes/clean-home). Svou jednoduchostí a hlavně _hot spotem_ nahoře.

Základ byl připraven.


## Blog


Hlavním nosníkem je v podstatě blog. Ve Wordpressu lze jednoduše spravovat ostatní uživatele. Nedávejte jim post administrátorů, ostatní možnosti by je jen mátly, nemluvě o tom, že by se náhodou mohli _ukliknout_. Než jim rozdáte hesla, přihlašte se za ně a za pomoci _Nastavení zobrazovaných informací_ pod hlavičkou Wordpressu jim vypněte vše, co nebudou potřebovat. Na Nástěnce například




  * Pluginy


  * Další novinky WordPressu


  * Blog vývojářů WordPressu


  * apod.


Při vytváření příspěvku zase


  * Uživatelská pole


  * Odeslat trackbacky


  * atd.


Uživatele je nepotřebují, proč s nimi otravovat. Potom jim jednoduše vysvětlete co dělat, aby napsali nějaký kratší příspěvek. Nezacházejte do detailů.


## Fotky & Flickr


Očekávají se fotky. Bez nich by to nešlo. Vytvořte si účet na [Flickru](http://www.flickr.com/), stáhněte si do notebooku, který berete s sebou, [Flickr Uploadr](http://www.flickr.com/tools/uploadr/) a samozřejmě [JPEG Resampler](http://jedenbod.cz/409-jak-optimalizovat-fotky.html).

Na blog si nezapomeňte přidat plugin [Flickr Thumbnail Photostream](http://community.plus.net/opensource/flickr_thumbnail_wordpress/), abyste mohli fotky zobrazovat přímo na něm. Zde se již dostáváme k agregaci.


## Rychlé zprávy & Twitter


Teď to začne být zajímavé a 2.0.

[Twitter](http://twitter.com/) je mikroblogovací služba, kdy pomocí krátkých zpráv, omezených na 140 znaků, můžete aktualizovat svůj _profil_. Výhodou je rychlost. Stačí napsat sms a během několika vteřin se na vašem cestovatelském webu může zobrazit jakákoliv aktuální zpráva.

Takže nemusíte, přeci jen zdlouhavě, psát články na blog, stačí tyto rychlé updaty. Výhodou je dostupnost odkudkoliv, i bez připojení na internet. Pro zobrazení na webu doporučuji [Twitter Sidebar Widget](http://www.velvet.id.au/twitter-wordpress-sidebar-widget/).


## Místa & Google Mapy


Díky [Mapám Google](http://maps.google.com/) si můžete vytvořit svou vlastní mapu, s místy, kde jste byli/budete. Potom ji jen stačí vložit na web. Doplňovat pozice a poznámky není problém, stačí na to několik minut.

Máte samozřejmě možnost použít Mash-up Flickru a Map Google, zvaný [Trippermap](http://www.trippermap.com/). Ten dokáže zobrazovat fotky z míst, kde jste byli, propojit je s mapou a vytvořit tak celkovou mapu vaší cesty včetně fotek. Služba je použitelná po zaplacení 10$ _(verze zdarma toho moc nenabídne). _Pokud nemáte na foťáku GPS, budete muset fotky přiřazovat k místům ručně, což mi příjde poněkud pracné. A pokud máte zájem o takovouto mapu, můžete to vždy udělat až po návratu.


## Propojení na Facebook


Chceme se spojit s přáteli, to bez Facebooku někdy ani nejde.

[Facebook](http://www.facebook.com) standartně podporuje zobrazování fotek z Flickru na vaší zdi. Stačí dát možnosti a zadat uživatelské jméno z Flickru. Podobně propojíte i blog přes RSS.

Pokud chcete připojit i Twitter a používat zprávy z něho k aktualizací statusů, musíte k tomu použít aplikaci [Twitter](http://apps.new.facebook.com/twitter/).


## Vychytávky


Kdykoliv vyfotím nějakou povedenou fotku, nastavím ji jako pozadí na blogu i na twitteru. Web to trochu obzvláštní.


## A výsledek?




##

[caption id="attachment_423" align="aligncenter" width="570" caption="Měsíc v UK"][![Měsíc v UK](/uploads/2009/07/mesicvuk-570x478.jpg)](http://uk.jedenbod.cz/)[/caption]


Na výsledek se [podívejte](http://uk.jedenbod.cz/) sami.
