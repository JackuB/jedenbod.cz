---
author: JackuB
comments: true
date: 2011-07-22 04:37:18+00:00
layout: post
slug: socialni-kanal
title: Sociální kanál
permalink: /1165-:slug.html
categories:
- Internet
- Úvaha
tags:
- budoucnost
- Facebook
- Google
- Google Plus
- historie
- informační přetížení
- information overload
- Internet
- RSS
- RSS čtečky
- sociální sítě
- soukromí
- Úvaha
- web
- Web 2.0
- YouTube
---

Pamatujete:

[caption id="attachment_1166" align="aligncenter" width="570" caption="OBEY!"]![OBEY!](/uploads/2011/07/img-570x571.jpg)[/caption]

Není to tak dávno, kdy jsme byli nuceni mít _správný_ prohlížeč a _správné_ rozlišení.

Potom jste museli žít ve _správné _zemi

[caption id="attachment_1168" align="alignleft" width="250" caption="Sorry, bro!"]![Sorry, bro!](/uploads/2011/07/youtube-not-available-in-your-country_thumb-250x151.jpg)[/caption]

[caption id="attachment_1169" align="alignright" width="270" caption="Pakuj se odsud!"]![Pakuj se odsud!](/uploads/2011/07/spotify-300x144.jpg)[/caption]



* * *



A to se bavíme jen o _přístupu _k informacím. Musíte mít taky správný OS, správný přehrávač, správný formát.


## Přišla mi pozvánka do Google plus


_Další_ sociální síť. Pokus o demonopolizaci obchodu s osobními údaji. Chvályhodné.
Moment...
Další sociální síť? Vážně? Máme Facebook. Microsoft má taky [jednu](http://www.live.com) ((dejme tomu, těžko říct, jestli je to sociální síť, když ji nikdo nepoužívá. Nejsou sociální sítě o lidech? Pff)) a buduje další, [asi ještě pitomější](http://fusible.com/2011/07/new-microsoft-social-search-service-called-tulalip-revealed-on-socl-com/). Co dál, existuje Twitter. A _sociální_ aspekty má i Last.fm, a GoodReads a... i [Modern Warfare 3](http://www.digitaltrends.com/gaming/call-of-duty-elite-subscription-service-brings-social-integration-to-modern-warfare-3/) a [Battlefield 3](http://www.gamevain.com/2011/07/battlefield-3-social-network-battlelog/), kde jinde se socializovat, než na bitevním poli (It's **3**_**L33t_Str1k3r**'s_ birthday today!).

Co třeba ještě sociální síť pro [instagram](http://instagr.am/)? A co třeba sociální síť pro všechny webaplikace? Vážně mám problém s tím, že musím _hledat_ další vrstvu sociálních kontaktů, kamkoliv se registruju. Followeři, friendi, kruhy. Je to fuk. Všechno je tak nádherně sociální. Škoda, že ani nemám tolik sociálních kontaktů dohromady, kolik existuje sítí, kde je můžu potkat.


## Make it stop!


Nemusím mít křišťálovou kouli, abych viděl, že tohle _nemůže _fungovat. **Uživatele** ((pozor, nemluvím o dojných kravách (ač se jedná o stejnou skupinu) - dojné krávy totiž vidí ti, kteří sledují imprese, followery, affilate registrace a konverze. Mluvím o skutečných lidech, kteří se potýkají s technikou)) to začne štvát. Doslova srát. Internet bude překombinovaná hovadina, kdy sledujete spousty lidí na různých kanálech. A na druhé straně spousta lidí interaguje s vámi. Takže jste kamarád s Honzou na Facebooku, on čte vaše Tweety a vy koukáte na jeho Instagram fotky - a ač je to fyzicky jeden člověk, jsou to 3 _různé_ profily na různých službách s různým stupněm interakce. Chápete kam mířím? Prostě opruz. Zmatek.

![SRSS](/uploads/2011/07/rss.jpg)


## SRSS?


Když spousta lidí v éře 2.0 fantazírovalo o blozích a o tom, jak každý bude žurnalista - někdo si uvědomil, že [information anxiety](http://en.wikipedia.org/wiki/Information_overload) dosáhne takového levelu, který nebude snesitelný pro čtenáře. Tu si někdo vzpomněl na RSS, které do té doby snad ani nikoho moc nezajímalo. RSS dovolilo odstranit všechen šum a zkomprimovat rozdílné kanály zdrojů do jednoho kanálu čtečky. Informace najednou dostala unifikovanou strukturu, která dovolovala z jednoho místa kontrolovat různé zdroje informací.

Co teď, pomůže nám nový vynález: '_**Social RSS'**_? **Social RSS (SRSS)** sloučí sociální sítě do jednoho proudu informací o lidech, které znáte a dokáže dokonce propojit informace o jednom člověku z různých sítí a naservíruje vám je ((mimochodem, toto umí [Gist.com](http://gist.com), který už nějakou používám))?


### Bullshit.


Ne. Systém na bázi SRSS by nefungoval. **Na sociálních sítích totiž tvoříme obsah, který je zároveň součástí širší komunikace.**


## **Platforma**


Kanály už nestačí. RSS výstup (kanál) z mého sociálního profilu je k ničemu. Pokud sítí bude více (a ono jich nejspíše přežije několik) musíme zahodit kanály.

Budeme potřebovat platformu. Platformu umožňující interaktivní komunikaci napříč sociální sítěmi. Umožňující clutter-free změnu sociální sítě, přes níž komunikace vlastně probíhá - jde o komunikaci s lidmi. O nic jiného. Snad systém podobný základům internetu - kdy se každé zařízení může kdykoliv připojit a komunikovat s jakýmkoliv jiným zařízením.

Naprosto otevřená platforma, která nepřijde od nikoho _velkého_. Taková inovace musí přijít z řad uživatelů.
