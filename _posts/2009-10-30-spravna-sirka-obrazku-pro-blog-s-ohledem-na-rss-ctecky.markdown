---
author: JackuB
comments: true
date: 2009-10-30 15:58:16+00:00
excerpt: Jak správně zvolit velikost obrázků pro váš web? Máte myslet spíše na čtenáře,
  obsah nebo RSS?
layout: post
slug: spravna-sirka-obrazku-pro-blog-s-ohledem-na-rss-ctecky
title: Správná šířka obrázků pro blog - s ohledem na RSS čtečky
permalink: /668-:slug.html
categories:
- Internet
- Software
tags:
- FeedBurner
- Google
- Google Reader
- RSS
- RSS čtečky
- Wordpress
---

Když si nastavujete Wordpress _(nebo i podobný systém)_, dostanete se na obrazovku pro _nastavení médií_.

[caption id="attachment_691" align="aligncenter" width="570" caption="Wordpress - Nastavení médií"]![Wordpress - Nastavení médií](/uploads/2009/10/nastavení-médií-570x237.jpg)[/caption]

Zde si můžete nastavit, jak velké budou obrázky, které vkládáte ke článkům. Většinou volíte podle toho jaký používáte vzhled nebo jen tak, od oka. Ve skutečnosti to není tak jednoduché, **musíme brát ohled hlavně na čtenáře**.


## Čtenáři přímo na blogu


Těm je v podstatě jedno, jak velký obrázek na vašem blogu je _(pokud se držíte nějakých rozumných hodnot)_. **Dobré velikosti jsou asi od 200 px do 700 px**. Samozřejmě musíte  vědět, jestli jsou obrázky pro váš obsah důležité _(pokud ano, nastavte je větší - pokud ne, můžete je nastavit menší) _a také nesmíte zapomínat na to, že **větší obrázky = větší web = delší načítání stránek**.


## Čtenáři používající RSS čtečky


V dnešní době existuje velké množství [RSS čteček](http://cs.wikipedia.org/wiki/RSS) a každá se chová trochu jinak, proto musíme optimalizaci volit podle toho, co používají čtenáři na vašem blogu.


### Analýza přes FeedBurner


Abychom zjistili více o našich čtenářích, postačí používat [FeedBurner](http://feedburner.com/). Jeho grafy nám o nich mohou říct mnohé:

[caption id="attachment_693" align="aligncenter" width="455" caption="FeedBurner - Analýza čtenářů RSS"]![FeedBurner - Analýza čtenářů RSS](/uploads/2009/10/analyza-feedu.JPG)[/caption]

Z mých statistik jsem zjistil, že nejvíce čtenářů používá [Google Reader](http://www.google.com/reader). **Google Reader zobrazuje feedy vždy se statickou šířkou** _(kolem 600 px)_, takže můžeme zajistit, aby obrázky vždy pokrývaly přesnou šířku článku. Takto vypadá můj článek o [skrývání IP adresy](http://jedenbod.cz/617-jak-skryt-adresu-sveho-pc.html) v Google Readeru:

[caption id="attachment_695" align="aligncenter" width="570" caption="Google Reader"]![Google Reader](/uploads/2009/10/google-reader-570x406.jpg)[/caption]

**Nejlepších výsledků dosáhnete se šířkou pod 600 px**, ale klidně zkoušejte experimentovat. Další výhodou je, že se váš RSS Feed bude správně zobrazovat i na [iGoogle](http://www.google.cz/ig?rls=ig&hl=cs&source=iglk) _(bez skrolování dole)_:

[caption id="attachment_696" align="aligncenter" width="570" caption="Příliš široký obrázek v RSS feedu Moblinu na iGoogle"]![Příliš široký obrázek v RSS feedu Moblinu na iGoogle](/uploads/2009/10/Moblin-Feed-570x121.jpg)[/caption]


## Takže...


Většinou si můžete být jisti, že **nejvíce vašich čtenářů používá Google Reader** _(alespoň v našich vodách je to jedna z nejrozšířenějších RSS čteček)_. Samozřejmě si to můžete ověřit přes [FeedBurner](http://feedburner.com/).

Velmi důležité je **odebírat vlastní RSS** _(ideálně přes stejné rozhraní, jaké používá majorita vašich čtenářů)_. Budete přesně vědět, co přichází k vašim čtenářům a budete také vědět o všech probléméch a o tom, co by se jim mohlo nelíbit.
